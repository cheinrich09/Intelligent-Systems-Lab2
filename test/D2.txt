Deze congregatie richtte zich aanvankelijk specifiek op de zorg voor wezen, vondelingen en verlaten kinderen. De evangelische grondovertuiging van Triest luidde immers: naastenliefde en solidariteit met de meest kwetsbaren zijn de basiskenmerken van goede zorg. Later bouwden de zusters in de loop van de 19e en 20e eeuw een aanzienlijk netwerk van scholen, weeshuizen en ouderlingentehuizen uit, vooral in de provincies Limburg en Oost-Vlaanderen.