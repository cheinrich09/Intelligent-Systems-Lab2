Nel 1863 si laureò in ingegneria civile, successivamente lavorò presso la Società delle Ferrovie Meridionali dal 1865 al 1868, quando aprì uno studio professionale di ingegnere e architetto. Dal 1875 al 1881 fu assistente alla cattedra di architettura della Scuola di Applicazione per Ingegneri di Torino (l'attuale Politecnico di Torino); nel 1881 fu nominato docente (sempre di architettura), incarico che conservò fino al 1891. Fu uno dei massimi esperti europei di questioni ferroviarie del suo tempo.